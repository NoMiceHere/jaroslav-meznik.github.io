<!DOCTYPE html>
<html>

<head>
	<meta charset="UTF-8" />
	<meta name="viewport" content="width=device-width, initial-scale=1.0" />
	<!-- Bootstrap css -->
	<link rel="stylesheet" href="/vendor/bootstrap.min.css" />
	<!-- Bootstrap js -->
	<script src="/vendor/bootstrap.bundle.min.js"></script>
	<title>Životopis</title>
</head>

<body>
	<nav class="navbar navbar-expand-md navbar-dark bg-dark">
		<div class="container">
			<a class="navbar-brand font-monospace" href="/">[REDACTED]</a>
			<button class="navbar-toggler" type="button" data-bs-toggle="collapse"
				data-bs-target="#navbarNav">
				<span class="navbar-toggler-icon"></span>
			</button>
			<div class="collapse navbar-collapse" id="navbarNav">
				<ul class="navbar-nav ms-auto col-lg-6">
					<li class="nav-item ms-lg-auto mx-5">
						<a class="nav-link" href="/play.html">Prohlížet</a>
					</li>
					<li class="nav-item mx-5">
						<a class="nav-link active" href="/cv.html">Životopis</a>
					</li>
					<li class="nav-item mx-5">
						<a class="nav-link" href="/about.html">O Projektu</a>
					</li>
				</ul>
			</div>
		</div>
	</nav>
	<div class="container">
		<h1 class="my-5 text-center">Životopis Jaroslava Mezníka</h1>
		<div class="mx-auto mb-3" style="width: 90vw; max-width: 800px; text-align: justify;"> Prof. PhDr.
			Jaroslav Mezník, CSc. (31. prosince 1928 Bratislava – 28. listopadu 2008 Brno) se narodil do
			poměrně bohaté rodiny Marie rozené Dvořákové a Jaroslava Mezníka, moravskoslezského zemského
			prezidenta, který byl zatčen a následně zastřelen v nacistickém koncentračním táboře v Brně.<br>
			<br>
			<div class="d-flex flex-column align-items-center col-md-6 col-8 mx-auto">
				<img style="width: 100%;" src="images/mother.jpg">
				<p style="text-align: center">Marie Mezníková a JUDr. Jaroslav Mezník, asi roku 1939.
				</p>
			</div>
			<br>
			Již na gymnáziu (které navštěvoval v letech 1940 a
			1948) projevoval nesouhlas s režimem, který přinesl Únorový převrat; již tehdy se ve veřejných
			diskuzích otevřeně stavěl proti režimu. Od počátků svého politického smýšlení se Jaroslav Mezník
			pokládal za levicově orientovaného, komunismus však byl pro něj naprosto nepřijatelný.<br>
			<br>

			Vzhledem ke svému „buržoaznímu původu” (tehdejšímu režimu se příčili bohatí lidé), své politické
			angažovanosti, kterou lze pokládat za režimu oponující, a skutečnost, že odmítl vstoupit do KSČ
			(Komunistické strany Československa) je poměrně velkým štěstím, že byl vůbec přijat na
			univerzitu.<br>
			<br>
			Na filozofické fakultě Masarykovy univerzity vystudoval historii a
			archivnictví. Těmto oborům se věnoval celý život, i když mu komunistický režim často stavěl do
			cesty překážky. Ve svém výzkumu se soustředil převážně na středověké dějiny, téma pro režim v
			podstatě bezproblémové –⁠ všechny jeho politické těžkosti tak nutně vychází z jeho politické
			aktivity, ne odborné činnosti.<br>
			<br>
			Od ledna roku 1953 pracoval prvně jako archivář ve
			Státním archivu v Janovicích u Rýmařova (na Krajském archivu Olomouckého kraje), v říjnu tohoto
			roku byl však povinen nastoupit do tzv. technických praporů na službu, která trvala dva roky –⁠
			většinu své služby strávil těžkou prací v dolech v Petřvaldě.<br>
			<br>
			<div class="d-flex flex-column align-items-center col-md-6 col-8 mx-auto">
				<img style="width: 100%;" src="images/uniform.jpg">
				<p style="text-align: center">Jaroslav Mezník jako voják s černými výložkami –⁠ asi
					1954.
				</p>
			</div>
			<br>
			Krátce po propuštění ze služby dostal místo jako
			aspirant pražského ústavu na brněnské pobočce Historického ústavu československé Akademie věd,
			od září 1959 se pak měl stát odborným pracovníkem. Ukázalo se však, že z nějakého důvodu v roce
			1956 při nástupu do práce nebyla prověřena jeho minulost –⁠ když tomu tak bylo učiněno v roce
			1959 a byly prověřeny posudky z jeho bývalých zaměstnání, vyšlo najevo, že byla organizace KSČ
			na fakultě dříve proti tomu, aby se stal archivářem v Olomouci. S jeho přijetím na novou pozici
			tedy byly problémy, nakonec ale prošel a v ústavu pracoval až do roku 1972.<br>
			<br>
			15.
			července 1957 si Jaroslav Mezník vzal Vlastu Potměšilovou, studentku medicíny; 28. října 1960 se
			jim narodila dcera Dagmar. Pan prof. Mezník od roku 1960 přednášel na Filozofické fakultě na
			Masarykově univerzitě v Brně, dále se 24. října 1968 se na FF Univerzity Karlovy habilitoval a
			byl mu –⁠ poměrně překvapivě i přes jeho politickou činnost –⁠ udělen titul docenta.<br>
			<br>
			<div class="d-flex flex-column align-items-center col-md-6 col-8 mx-auto">
				<img style="width: 100%;" src="images/daughter.jpg">
				<p style="text-align: center">Vlasta Mezníková s dcerou Dagmarou, 1961.
				</p>
			</div>
			<br>
			V roce 1953 zemřel Josif Stalin a v roce 1956 proběhl XX. sjezd
			Komunistické strany Sovětského svazu, na kterém Nikita Chruščov odsoudil kult jeho osobnosti.
			Také se v té době měnila politika Sovětského svazu, s tím, že Chruščov –⁠ jako přední sovětský
			státník –⁠ navazoval kontakty se západními zeměmi. Tyto události měly za následek uvolňování
			režimu v šedesátých letech, které vyvrcholilo Pražským jarem v roce 1968.<br>
			<br>
			<div class="d-flex flex-column align-items-center col-md-6 col-8 mx-auto">
				<img style="width: 100%;" src="images/bulgaria.jpg">
				<p style="text-align: center">Jaroslav Mezník s dcerou Dagmarou, Bulharsko. V
					létě roku 1966.
				</p>
			</div>
			<br>
			V lednu 1968
			se musel své funkce vzdát Antonín Novotný a na místo prvního tajemníka KSČ byl zvolen Alexander
			Dubček. Jaroslav Mezník popisuje, že tehdy došlo k „<i>prolomení hrází svobodného
				vyjadřování.</i>“
			(str. 141) Noviny a časopisy psaly o potřebě obnovení demokracie; celkově se situace velmi
			výrazně uvolnila.<br>
			<br>
			V reakci na změny, ke kterým docházelo, autor píše: „<i>Nechtěl jsem být
				jen svědkem událostí, pokládal jsem za svou povinnost, abych se na dění nějakým způsobem
				podílel.</i>“ (str. 141) Po roce 1967 tak Jaroslav Mezník vstoupil do ČSS
			(Československé strany
			socialistické). I když byla tehdy zcela pod nadvládou komunistické strany, doufal, že se z ní
			časem stane samostatná a skutečná strana, která by mohla napomoci k obnově demokracie. Důležité
			je poznamenat, že v rámci ČSS byl založen diskuzní klub, ve kterém její členové probírali své
			politické názory; ty se často s oficiálními stanovisky ČSS neshodovaly.<br>
			<br>
			Po roce 1968,
			tedy v době normalizace, se ČSS začala více orientovat na kurz určený komunistickou stranou –⁠
			někteří členové se začali scházet sami, jelikož usoudili, že prostřednictvím strany ničeho
			nedosáhnou. Tyto schůzky se většinou odehrávaly v bytech různých z nich. Program organizace,
			která tak vznikla, byl nazván <i>Malý akční program Československého hnutí za demokratický
				socialismus</i>. Mezi jeho hlavní body patřilo obnovení samostatnosti Československa,
			vytvoření nové
			kultury, zavedení svobody náboženského přesvědčení a celková reformulace myšlenky socialismu.
			Jaroslav Mezník se ůčastnil především diskuzí, některé činnosti organizace mu přišly dokonce
			nesmyslné.<br>
			<br>
			V roce 1970 došlo k zásadním změnám téměř na všech pracovištích –⁠ docházelo
			k politickým prověrkám, při kterých byla zásadní část pracovníků propuštěna, či minimálně
			přesunuta. Velmi výrazně se tyto změny týkaly historických ústavů –⁠ právě ty byly v letech
			1967-1968 samozřejmě politicky angažované.<br>
			<br>
			V únoru 1970 byl Historický ústav
			československé Akademie věd zrušen a místo něj byl zřízen Ústav československých a světových
			dějin. Zřízením nového ústavu byly zrušeny všechny pracovní smlouvy, které byly uzavřeny za dobu
			existence ústavu starého. Následovaly prověrky všech pracovníků, a všichni byli nuceni sepsat
			svou politickou činnost v letech 1968-1969. Podle slov prof. Mezníka: „<i>Bylo to ponižující.
				Člověk stěží mohl psát něco, čím by se ohrozil, na druhé straně se mu příčilo popírat
				své
				přesvědčení a za svou činnost se kát.</i>“ (str. 156)<br>
			<br>
			V září roku 1972 proběhlo jednání
			konkurzní komise, na které byla mimo jiné probírána žádost prof. Mezníka na novou smlouvu,
			jelikož jeho dosavadní mu zajišťovala místo jen do konce roku; konkurzní komise se rozhodla, že
			s ním již nová smlouva uzavřena nebude. Nastal pro něj (a velké množství jeho kolegů) tak
			problém s hledáním zaměstnání, které by alespoň do nějaké míry odpovídalo jeho kvalifikaci;
			nakonec uspěl, a podařilo se mu získat místo na Univerzitní knihovně v Brně.
		</div>
	</div>
</body>

</html>
